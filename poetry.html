<html>

<head>

<title>我個人很喜歡的詩</title>
<meta name="description" content="我個人很喜歡的詩">

</head>

<body>

<h1>我個人很喜歡的詩</h1>

<!---------------------------------->
<!---------------------------------->
<!---------------------------------->
<h2>過零丁洋---文天祥</h2>

<pre>
辛苦遭逢起一經，干戈寥落四周星。
山河破碎風飄絮，身世浮沉雨打萍。
惶恐灘頭說惶恐，零丁洋裏嘆零丁。
人生自古誰無死？留取丹心照汗青。
</pre>

<p><font color="white"></font></p>


<!---------------------------------->
<!---------------------------------->
<!---------------------------------->
<h2>歸去來辭---陶淵明</h2>

<pre>
歸去來兮，田園將蕪胡不歸？
既自以心為形役，奚惆悵而獨悲？
悟已往之不諫，知來者之可追；
實迷途其未遠，覺今是而昨非。
舟遙遙以輕颺，風飄飄而吹衣。
問征夫以前路，恨晨光之熹微。

乃瞻衡宇，載欣載奔。
僮僕歡迎，稚子候門。
三徑就荒，松菊猶存。
攜幼入室，有酒盈罇。
引壺觴以自酌，眄庭柯以怡顏。
倚南窗以寄傲，審容膝之易安。
園日涉以成趣，門雖設而常關。
策扶老以流憩，時矯首而遐觀。
雲無心以出岫，鳥倦飛而知還。
景翳翳以將入，撫孤松而盤桓。

歸去來兮，請息交以絕遊。
世與我而相違，復駕言兮焉求？
悅親戚之情話，樂琴書以消憂。
農人告余以春及，將有事於西疇。
或命巾車，或棹孤舟。
既窈窕以尋壑，亦崎嶇而經丘。
木欣欣以向榮，泉涓涓而始流。
善萬物之得時，感吾生之行休。

已矣乎！
寓形宇內復幾時？曷不委心任去留？胡為乎遑遑欲何之？
富貴非吾願，帝鄉不可期。
懷良辰以孤往，或植杖而耘耔。
登東皋以舒嘯，臨清流而賦詩。
聊乘化以歸盡，樂夫天命復奚疑？
</pre>

<p><font color="white"></font></p>


<!---------------------------------->
<!---------------------------------->
<!---------------------------------->
<h2>插秧女---陳文述</h2>

<pre>
朝見插秧女，暮見插秧女。
雨淋不知寒，日炙不知暑。
兩足如鳧鷖，終日在煙渚。
種秧一畝寬，插秧十畝許。
水淺愁秧枯，水深怕秧腐。
高田已打麥，下田還種黍。
四月又五月，更盼分龍雨。
襁褓置道旁，有兒不暇乳。
始信盤中飧，粒粒皆辛苦。
</pre>

<p><font color="white"></font></p>

<!---------------------------------->
<!---------------------------------->
<!---------------------------------->
<h2>赋得古原草送别---白居易</h2>

<pre>
離離原上草，一歲一枯榮。
野火燒不盡，春風吹又生。
遠芳侵古道，晴翠接荒城。
又送王孫去，萋萋滿別情。
</pre>

<p>我很喜歡遠芳侵古道，晴翠接荒城這兩句的對仗，也很喜歡一開始用的疊字。<font color="white"></font></p>

<!---------------------------------->
<!---------------------------------->
<!---------------------------------->
<h2>蜀道難---李白</h2>

<pre>
噫吁嚱，危乎高哉！
蜀道之難，難於上青天！
蠶叢及魚鳧，開國何茫然！
爾來四萬八千歲，不與秦塞通人煙。
西當太白有鳥道，可以橫絕峨眉巔。
地崩山摧壯士死，然後天梯石棧相鉤連。
上有六龍回日之高標，下有衝波逆折之回川。
黃鶴之飛尚不得過，猿猱欲度愁攀援。
青泥何盤盤，百步九折縈巖巒。
捫參歷井仰脅息，以手撫膺坐長歎。
問君西遊何時還？畏途巉巖不可攀。
但見悲鳥號古木，雄飛雌從繞林間。
又聞子規啼夜月，愁空山。
蜀道之難，難於上青天，使人聽此凋朱顏！
連峯去天不盈尺，枯松倒掛倚絕壁。
飛湍瀑流爭喧豗，砯崖轉石萬壑雷。
其險也如此，嗟爾遠道之人胡爲乎來哉！
劍閣崢嶸而崔嵬，一夫當關，萬夫莫開。
所守或匪親，化爲狼與豺。
朝避猛虎，夕避長蛇。磨牙吮血，殺人如麻。
錦城雖云樂，不如早還家。
蜀道之難，難於上青天，側身西望長咨嗟！
</pre>

<p>我很喜歡猿猱欲度愁攀援這句話中的擬人法。<font color="white"></font></p>

<!---------------------------------->
<!---------------------------------->
<!---------------------------------->
<h2>對聯之一---金聖嘆</h2>

<pre>
蓮子心中苦，梨兒腹內酸
</pre>

<p>請問這裡蓮字跟梨字用了雙關，各代表何字？反白看答案：<font color="white">憐子，離兒</font></p>

<!---------------------------------->
<!---------------------------------->
<!---------------------------------->
<h2>活水亭觀書有感</h2>

<pre>
半畝方塘一鑑開，天光雲影共徘徊。
問渠哪得清如許？唯有源頭活水來。
</pre>

<p>請問這裡的半畝方塘比喻的是什麼東西？反白看答案<font color="white">書</font></p>

<!---------------------------------->
<!---------------------------------->
<!---------------------------------->
<h2>無題---李商隱</h2>

<pre>
相見時難別亦難，東風無力百花殘。
春蠶到死絲方盡，蠟炬成灰淚始乾。
曉鏡但愁雲鬢改，夜吟應覺月光寒。
蓬山此去無多路，青鳥殷勤爲探看。
</pre>

<p>請問這裡的絲用了雙關，代表著什麼字？另外，蠟滴比喻著什麼？反白看答案<font color="white">思，淚滴</font></p>

<!---------------------------------->
<!---------------------------------->
<!---------------------------------->
<h2>插秧詩---布袋和尚</h2>

<pre>
手把青秧插野田，低頭便見水中天；
六根清淨方為稻，退步原來是向前。
</pre>

<p>請問這裡的稻用了雙關，代表著什麼字？反白看答案<font color="white">道</font>退步原來是向前也是雙關，字面上是在描述插秧人的插秧方式。</p>

<!---------------------------------->
<!---------------------------------->
<!---------------------------------->
<h2>再別康橋---徐志摩</h2>

<pre>
輕輕的我走了，
正如我輕輕的來； 
我輕輕的招手，
作別西天的雲彩。

那河畔的金柳， 
是夕陽中的新娘； 
波光里的艷影，
在我的心頭蕩漾。

軟泥上的青荇， 
油油的在水底招搖； 
在康橋的柔波里， 
我甘心做一條水草！

那榆蔭下的一潭，
不是清泉，
是天上虹 揉碎在浮藻間，
沉澱著彩虹似的夢。

尋夢？撐一支長蒿，
向青草更青處漫溯， 
滿載一船星輝， 
在星輝斑斕里放歌。

但我不能放歌， 
悄悄是別離的笙簫；
夏蟲也為我沉默，
沉默是今晚的康橋！

悄悄的我走了，
正如我悄悄的來；
我揮一揮衣袖，
不帶走一片雲彩。
</pre>

<p><font color="white"></font></p>

<!---------------------------------->
<!---------------------------------->
<!---------------------------------->
<h2>六祖壇經</h2>

<pre>
身是菩提樹，
心如明鏡台，
時時勤拂拭，
勿使惹塵埃。 

菩提本無樹，
明鏡亦非台，
本來無一物，
何處惹塵埃？
</pre>

<p><font color="white"></font></p>


<!---------------------------------->
<!---------------------------------->
<!---------------------------------->
<h2>紀曉嵐對乾隆</h2>

<pre>
兩碟豆。一甌油。
花間蝴蝶，兩蝶斗。
水上魚鷗，一鷗游。
</pre>

<p>很妙的雙關<font color="white"></font></p>


<!---------------------------------->
<!---------------------------------->
<!---------------------------------->
<h2>偈詩---慧開禪師</h2>

<pre>
春有百花秋有月，
夏有涼風冬有雪，
若無閒事掛心頭，
便是人間好時節
</pre>

<p><font color="white"></font></p>


<!---------------------------------->
<!---------------------------------->
<!---------------------------------->
<h2>勸學---宋真宗</h2>

<pre>
富家不用買良田，書中自有千鍾粟。
安居不用架高堂，書中自有黃金屋。
娶妻莫愁無良媒，書中自有顏如玉。
出門莫愁無人隨，書中車馬多如簇。
男兒欲遂平生志，六經勤向窗前讀。
</pre>

<p><font color="white"></font></p>

<!---------------------------------->
<!---------------------------------->
<!---------------------------------->
<h2>台東---余光中</h2>

<pre>
城比台北是矮一點 天比台北卻高得多
燈比台北是淡一點 星比台北卻亮得多
人比西岸是稀一點 山比西岸卻密得多
港比西岸是小一點 海比西岸卻大得多
街比台北是短一點 風比台北卻長得多
飛機過境是少一點 老鷹盤空卻多得多
報紙送到是晚一點 太陽起來卻早得多
無論地球怎麼轉 台東永遠在前面
</pre>

<p><font color="white"></font></p>



<!---------------------------------->
<!---------------------------------->
<!---------------------------------->
<h2>人名雙關</h2>

<pre>
兩船並行，櫓速不如帆快；
八音齊奏，笛清難比簫和。
</pre>

<p><font color="white"></font></p>



<!---------------------------------->
<!---------------------------------->
<!---------------------------------->
<h2>情詩</h2>

<pre>
君生我未生，我生君已老。
君恨我生遲，我恨君生早。
君生我未生，我生君已老。
恨不生同時，日日與君好。
我生君未生，君生我已老。
我離君天涯，君隔我海角。
我生君未生，君生我已老。
化蝶去尋花，夜夜棲芳草。
</pre>

<p><font color="white"></font></p>



<!---------------------------------->
<!---------------------------------->
<!---------------------------------->
<h2>蘇東坡與蘇小妹</h2>

<pre>
未出堂前三五步，額頭先到畫堂前；
去年一滴相思淚，至今未到耳腮邊。
</pre>

<p>很棒的誇飾<font color="white"></font></p>



<!---------------------------------->
<!---------------------------------->
<!---------------------------------->
<h2>讚諸葛亮</h2>

<pre>
庶如螢火之光，亮乃皓月之明。
</pre>

<p><font color="white"></font></p>



<!---------------------------------->
<!---------------------------------->
<!---------------------------------->
<h2></h2>

<pre>

</pre>

<p><font color="white"></font></p>



<!---------------------------------->
<!---------------------------------->
<!---------------------------------->
<h2></h2>

<pre>

</pre>

<p><font color="white"></font></p>


</body>
</html>